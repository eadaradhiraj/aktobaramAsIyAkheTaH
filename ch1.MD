# प्रथमदिवसः

## शुक्रवासरे डिसम्बर्-तृतीय-दिनाङ्कः

### रक्ताक्तोबरीया

प्रथमश्रेणीस्थः सोवियतनौसेनायां नायकः मार्कोवः रामियः उत्तरध्रुवीयवस्त्रं धृतवान्। पोल्यार्नीस्थे उत्तरीय-नौसमूहस्य जलमग्ननौनिवेशे तु सामान्यमेवम्। ऊर्णायाः जलनिरोधकस्य च पञ्चस्तराः तम् आवेष्टिताः। कुल्यां प्रति गच्छमाना मलिना कर्षनौः जलमग्ननावः अग्रभागेन स्वां योजयित्वा उत्तरदिशि कर्षितवती। रक्ताक्तोबरीया नौकाश्रयं द्वौ मासौ यावत् आश्रितवती। तन्नौकाश्रयः अधुना जलपूरिता घनद्रव्यस्य पेटिका जाता। कठोर-भूतेभ्यः सामरिक-प्रक्षेपास्त्रयुक्त-जलमग्ननावः संरक्षयितुं विशिष्ट-निर्मितासु बह्वीषु अन्यतमा। विना हस्तचालनं विना प्रणादेन च भावशून्‍यतया रूसीयरीत्या अपप्लवमानां रामियस्य जलमग्ननावं नौकाश्रयस्य परिसरे नौसैनिकाः नौकाश्रयकर्मिणः च पश्यन्तः आसन्।

"कामरोव, अग्रे चलयन्त्राणि मन्दीक्रियन्तम्" रामियः आदिष्टवान्। कार्यान्ते कर्षनौः अपसर्पितवती। रामियः तु पृष्ठदिशि दृष्टवान् यत् कांस्येन युगलप्रणोदकेन सागरजलं किञ्चित् मथितम्। कर्षनावः नायकः हस्तचालनं कृतवान्। रामियः अपि प्रतिवादाय एवं कृतवान्। कार्षनौः सरलं कार्यं शीघ्रतया संयक्तया सम्पादितवती। चक्रवात-नामिकायाः श्रेण्याः सदस्या रक्ताक्तोबरीया स्वबलात् कोला-प्रतरणे मुख्यजलमार्गं प्रति चलितवती।

नायकवर्य, अत्र 'पुर्गा' अस्ति इति कथयन् ग्रिगोरि-कामरोवः हिमभञ्जक-नावं प्रति दर्शितवान् या नौः जलमग्ननावं सागरं पर्यन्तं सहागमिष्यत्। The two hours required to transit the channel would tax not his seamanship but his endurance. 